---
layout: post
title:  "The 51% Attack"
description: "Se avete letto qualche articolo sulla blockchain o vi siete interessati a qualche criptovaluta come BTC, Eth o qualsiasi altra, vi sarete sicuramente imbattuti nel 51% attack. Cerchiamo quindi di capire come funziona questo attacco"
date:   2018-10-15 12:50:56 +0100
categories: Blockchain
---
Se avete letto qualche articolo sulla blockchain o vi siete interessati a qualche criptovaluta come BTC, Eth o qualsiasi altra, vi sarete sicuramente imbattuti nel 51% attack.  
Cerchiamo quindi di capire come funziona questo "attacco".

_Se volete fare un ripasso veloce sulla blockchain potete leggere [questo articolo](http://iskyd.it/i-bitcoin-non-sono-la-blockchain/)._

Uno dei pilastri principali della blockchain è il protocollo di consenso.  
Se qualcuno volesse modificare un blocco, oltre che modificare tutti i blocchi successivi (in quanto cambierebbe l'hash e quindi si romperebbe la chain), dovrebbe modificare la blockchain su più della metà dei nodi, o questi si accorgerebbero di una versione della blockchain diversa e farebbero un resync per riavere quella corretta.

Questo sopra descritto però **non è il 51% attack**. **Quando parliamo del 51% attack non facciamo riferimento al 51% del numero dei nodi ma al 51% dell'hashrate totale.**

Vediamo quindi come funziona.

Supponiamo di avere un gruppo di miner che ha un hashrate pari a 1 Th/s. Questi aggiungerebbero normalmente i blocchi alla blockchain.  
A questo punto un altro gruppo di miner malintenzionati con un totale di 1,1 Th/s decide di aggiungersi alla blockchain e quindi copiano l'attuale blockchain e iniziano a fare mining.  
_Nell'esempio abbiamo il primo gruppo con 1Th/s e il secondo gruppo con 1,1 Th/s, ricordiamo basta avere il 51% della potenza totale._

Una volta copiata la blockchain i nostri malintenzionati decidono di chiudere la connessione con il primo gruppo di miners.  
Entrambi i gruppi continuano a minare ma quello che succede è che il gruppo di malintenzionati (avendo un hashrate maggiore) avrà sempre una blockchain più lunga rispetto al primo gruppo di miners.

A questo punto i malintenzionati decidono di riaprire la connessione. Cosa succede?

**La regola d'oro è: la blockchain più lunga vince.**

Quindi tutti i blocchi che sono stati aggiunti dal primo gruppo di miners sarebbero considerati invalidi e tutte le transazioni al loro interno verrebbero rilasciate nuovamente all'interno della mempool e i miners iniziali sincronizzerebbero la blockchain con quella più lunga.

Interessante, ma che vantaggio ne traggono i malintenzionati?

Qui entra in gioco il **double spend problem**.

I malintenzionati dall'inizio, non come miners, ma come nodi hanno acquistato dei beni. Questa transazione è stata quindi aggiunta a un blocco della blockchain del primo gruppo di miners (i miners malintenzionati non prendono dalla mempool questa transazione proprio per avvantaggiarsi del double spend problem).  
Supponiamo che uno dei malintenzionati abbia acquistato un tacchino da combattimento per 0.5 BTC. Una volta che la transazione è considerata valida il malintenzionato riceve il suo tacchino da combattimento.

Ecco quindi che quando il blocco in cui è presente la transazione viene considerato invalido questa transazione torna nella mempool, pronta per essere aggiunta a un nuovo blocco. Quindi il malintenzionato ha il suo tacchino da combattimento e la sua transazione è ancora nella mempool. Questo è il double spend problem in quanto quella transazione verrà spesa nuovamente.

Nel protocollo bitcoin una transazione deve avere 6 conferme per essere considerata valida. Ogni blocco (compreso il blocco stesso dove è aggiunta la transazione) aggiunto alla blockchain dopo di lui è considerata una conferma. Una volta che la transazione ha ricevuto 6 conferme viene quindi considerata valida e sicura per il double spend problem.

Torniamo quindi un secondo alla blockchain del primo gruppo di miners. Le transazioni contenute negli ultimi 5 blocchi, al momento del resync delle due blockchain, non hanno il problema del double spend in quando ancora non sono considerate valide perchè hanno meno di 6 conferme.

### Conclusioni

Abbiamo visto quindi che il 51% attack fa riferimento all'hashrate e non al numero di miners stessi. Al momento non c'è niente di illegale in questo attacco.

E' improbabile che questo accada in blockchain come quella dei BTC o di altre criptovalute molto usate, ma può capitare per le criptovalute più "piccole".

Un altro importante punto è che i miners traggono vantaggio sempre in quanto guadagnano le tasse di ogni transazione più il rewards per ogni blocco, quindi perchè truffare e far morire una criptovaluta quando si può guadagnare da essa?

Per qualsiasi dubbio, curiosità, suggerimenti, correzioni o per farmi sapere cosa ne pensate non esitate a **commentare qua sotto**!